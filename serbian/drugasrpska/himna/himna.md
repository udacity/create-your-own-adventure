Српска химна
Боже правде

Боже правде, ти што спасе 
Од пропасти до сад нас, 
Чуј и од сад наше гласе 
И од сад нам буди спас!

Моћном руком, води, брани 
Будућности српске брод, 
Боже, спаси, Боже храни 
Српског Краља, српски род!

Сложи српску браћу драгу 
На свак' дичан, славан рад: 
Слога биће пораз врагу, 
А најјачи српству град!

Нек на српства блиста грани 
Братске слоге златан плод. 
Боже, спаси, Боже храни 
Српског Краља, српски род!

Нек на српско ведро чело 
твог не падне гњева гром, 
Благослови Србу село, 
Поље, њиву, град и дом!

Кад наступе борбе дани, 
К победи му води ход, 
Боже, спаси, Боже храни 
Српског Краља, српски род!

Из мрачнога сину гроба, 
Српске круне нови сјај, 
Настало је ново доба, - 
Нову срећу, Боже, дај!

Краљевину српску брани. 
Петвековне борбе плод, 
Српског Краља, Боже, храни, 
Моли ти се српски род!

Стихови: Јован Ђорђевић 
Музика: Даворин Јенко 
Хорска обрада: В. Илић

Click [here](http://www.sam.hi-ho.ne.jp/~minovic/BozePravde.html) .