Čemu bes, čemu ozlojađenost. Pekara može i sme da ostane bez mog omiljenog bureka.
Ljudi oko mene mogu da se smeju. Loše stvari mogu da se dese. Dobre stvari mogu da se dese. 
Moje mišljenje i osećanje da nešto mora da se desi je skroz pogrešno:

 "Ova pekara MORA da ima burek s mesom".

Koja sam ja budala. Ne mora! Može da se rasproda, može pekar da zaboravi da napravi dovoljnu količinu,
 može neko da kupi 5 kila bureka za proslavu...

Svet dozvoljava sve mogućnosti. Zašto sam ovako limitirao svoje mišljenje???
Pa zar me toliko bole noge da ne mogu da odem u drugu pekaru? :) Ko da ne mogu kupim nešto drugo za jelo :)

Sećam se kako je govorio onaj matori:

	Ljudski životi su prepuni teških nesreća.
	Od kojih se većina nikad nije desila.

	
Da. Moj život je pun strahovitih nesreća. A najveća je što ova pekara nema burek s mesom. Hahahahaha :)


Tako je počela njegova [promena](promena/promena.md).

[Idem da se napijem.](http://zenpencils.com/comic/78-jessie-b-rittenhouse-my-wage)

[Bes](bes/bes.md)

[Ozlojađenost](nezadovoljstvo/nezadovoljstvo.md)