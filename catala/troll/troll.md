De sobte, la roca comença a moure's. T'agafes ben fort a ella per no caure 
mentre veus, sorprès, com es va aixecant del terra un gran troll!

El troll no s'ha adonat de la teva presència, petit que ets, així que et quedes agafat al seu clatell 
sense fer cap soroll, mentre comença a caminar cap al bosc.

Observes que entre la dura i rugosa pell del troll hi ha diversos objectes, segurament aquest ruc ha fet 
servir algun amagatall ple de tresors com a matalàs, sense adonar-se'n del valor de què estava aixafant.
En un dels plecs de la seva pell observes, clavada, una gran espasa molt lluent i amb una brillantor especial.
També ets capaç de discernir d'entre la cera de la seva orella una corona daurada amb uns símbols estrambòtics.

Penses a agafar un dels tresors que veus, potser et poden ser d'ajuda...
