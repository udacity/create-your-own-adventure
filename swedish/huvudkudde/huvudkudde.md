Vet du om att du somnat om? Hur vet du om att du vet?
Att läsa om dig själv, alldeles så som du gör just här och nu, 
det är inte mera konstigt än att du vaket har tankar om dig själv.
Men, nu sover du! Det är, så att säga inte tankar det du erfar, 
det är dina drömmar. 

Ditt huvud når just kuddens mjuka famn. Tyget omsluter dig och du sjunker, 
mjukt och skönt, igenom. När lite dammiga dun och fjädrar genast dras med 
in i mun och näsa inser du att du fallit igenom örngottet och nu är helt
omsluten av kudden. Du stannar upp mitt i ett smärtfullt andetag. 
I fasa kastar du upp armarna mot ansiktet för att befria dig. 
Dina fingrar tar ett fast grepp om det som omsluter dig och du drar. 
Du drar hårt och utan annan tanke än att bli fri. En skarp
smärta säger dig att det är ditt eget skinn du sliter i, det du tror är 
kuddens tyg är inte något annat än du själv. Du har inte en huvudkudde,
du har ett kuddhuvud!
[Vem skall väcka dig ur detta?](../to-be-continued-page.txt)
