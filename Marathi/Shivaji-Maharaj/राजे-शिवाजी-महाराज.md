छत्रपती शिवाजीराजे भोसले (१९ फेब्रुवारी १६३० ते ३ एप्रिल १६८०) हे इ.स. १८१८ पर्यंत टिकलेल्या आणि आपल्या 
परमोत्कर्षाच्या अवस्थेत भारतीय उपखंडाचा बराचसा भाग व्यापणार्‍या मराठा साम्राज्याचे संस्थापक होते.

भोसले कुळातील या सुपुत्राने विजापूरच्या आदिलशाहीविरुद्ध आणि मोगल साम्राज्याविरुद्ध ऐतिहासिक संघर्ष करून 
हिंदवी स्वराज्य स्थापन केले.

रायगड ही राजधानी असलेले स्वतंत्र मराठा राज्य शिवाजीने उभे केले आणि इ.स. १६७४ मध्ये छत्रपती म्हणून 
राज्याभिषेक करवून घेतला.

उत्कृष्ट योद्धा, आदर्श शासनकर्ता, प्रजाहितदक्ष कल्याणकारी राजा म्हणून जागतिक आणि विशेषत्वाने मराठी 
इतिहासात त्यांना अत्युच्च स्थान आहे.

महाराष्ट्रात, छत्रपती शिवाजी हे शिवाजीराजा, शिवाजीराजे, शिवबा, शिवबाराजे, शिव, शिवराय, शिवा अशा अनेक 
नावांनी ओळखले जातात. 

शिवाजीचा जन्मदिवस हा ’शिवजयंती’ म्हणून साजरा होतो. शिवाजी आणि त्यांचा पुत्र संभाजी यांचा संयुक्त 
उल्लेख शिवशंभू असा होतो. 

शिवाजीच्या कारकीर्दीला शिवकाल असेही म्हणतात.

अशा या आदर्श शासनकर्ता, उत्कृष्ट योद्धा आणि प्रजाहितदक्ष कल्याणकारी राजाबद्दल अधिक जाणून 
घेण्यासाठी इथे [क्लिक] (https://goo.gl/VsZDl0) करा.

छत्रपती शिवाजी महाराजा बद्दल तथ्ये जाणून घेण्यासाठी इथे [क्लिक] (http://goo.gl/f8Xi8z) करा.
